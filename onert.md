## Tanulási erőfeszítések és tanulási eredmények az önértékeléshez

- Dícséretes Jeles (5d):

    - Az órákon figyel, aktívan együttműködik, a kötelező irodalmat otthon önállóan feldolgozza,
    - a tananyagot érti, a tanult ismereteket a gyakorlatban alkalmazza,
    - az ellenőrzési pontok feladatait 45 perc alatt önállóan közel hibátlanul megoldja,
    - a HackerRank feladatait önállóan oldja meg, megnézett és kipróbált néhányat a többi ajánlott oldal közül,
    - a tehetséggondozó pontok feladatait vagy más a tananyagon túlmutató feladatokat old meg.

- Jeles (5):

    - Az órákon figyel, aktívan együttműködik, a kötelező irodalmat otthon önállóan feldolgozza,
    - a tananyagot érti, a tanult ismereteket a gyakorlatban alkalmazza,
    - az ellenőrzési pontok feladatait önállóan közel hibátlanul megoldja,
    - a HackerRank feladatait próbálja megoldani.

- Jó (4):

    - Az órákon figyel, dolgozik, próbálkozik, a kötelező irodalmat megnézte,
    - a tananyag nagy részét érti, a gyakorlatban felmerülő problémákra külső megoldást önállóan keres,
    - az ellenőrzési pontok feladatainak egy részét önállóan vagy együttműködéssel megoldja,
    - a HackerRank-et tudja kezelni, önállóan, gyakorlásra használja.

- Közepes (3):

    - Az órákon többnyire figyel, legtöbbször a kapott feladaton dolgozik (és nem más tárgyat tanul),
    - a tananyag egyes részeit érti, a kapott feladatokat megpróbálja megoldani, ha nem sikerül külső segítséget kér,
    - az ellenőrzési pontok feladatait megpróbálja megoldani, a megoldáshoz csoporttársai segítségét kéri,
    - a HackerRank-et tudja kezelni.

- Elégséges (2):

    - Az órákon próbál figyelni, néha sikerül is, a kapott feladatot megpróbálja megoldani, majd segítséget kér,
    - a tananyag egy kis részét érti, néhány feladatot megpróbál megoldani, ha nem sikerül elkezd mással foglalkozni,
    - az ellenőrzési pontok feladataival megpróbálkozik, elkezdi őket,
    - a HackerRank-es feladatokat elolvassa megpróbálja megérteni, hogy miért az a megoldás, ami.

- Elégtelen (1):

    - Az órákon nem figyel, nem próbálkozik, az óra alatt a padtársával más dolgokról beszélget vagy más tárgyat tanul, esetleg a többiek figyelmét is eltereli,
    - a tananyag nagy részét nem érti, nem is érti mivel foglalkozunk, néha megkérdezi: "kapok ötöst?",
    - az ellenőrzési pontok feladatain elszűrnyűlködik,
    - a HackerRank-re csak bemásolja a megoldásokat, a feladatok elolvasása nélkül.

- [Óraértékelő űrlap kitöltése](uf/)
- [Eredmények](uf/getres.html)
