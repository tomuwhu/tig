# [Programozás feladatok](https://www.webotlet.hu/?p=2952)

Mikó Csaba
[Forrás](https://www.webotlet.hu/?page_id=2768)

1. Sorsolj ki egy számot az [1;10000000] intervallumból! Hozz létre egy tömböt, melyben az elemek a kisorsolt szám számjegyei! String műveleteket nem használhatsz!

1. Hozz létre egy 50 elemű tömböt, melyet tölts fel a [0;200] intervallumból! Írd ki azokat a számokat, melyeknek a duplája is megtalálható a tömbben!

1. Hozz létre egy 10 elemű tömböt, melyet tölts fel a [0;9] intervallumból! Írd ki azokat a számokat, melyekből több is megtalálható a tömbben, de minden ilyen számot csak egyszer írj ki!

1. Hozz létre egy 10 elemű tömböt, melyet tölts fel egy tetszőleges intervallumból! Írd ki azokat a számokat, melyekből több is megtalálható a tömbben, de minden ilyen számot csak egyszer írj ki!

1. Hozz létre egy 5 elemű tömböt, melyet tölts fel a [0;9] intervallumból! Írd ki azokat a számokat a tömbből, melyek után csak tőle nagyobb elemek találhatóak!

1. Hozz létre egy 10 elemű tömböt, melyet tölts fel a [0;9] intervallumból! Írd ki azokat az elemeket, melyektől legalább 3 másik tömbelem kisebb!

1. Hozz létre egy 20 elemű tömböt, és töltsd fel a [0;10] intervallumból! Írd ki azokat a számokat, amelyekből csak egy van a tömbben!

1. Hozz létre egy 20 elemű tömböt, melyet tölts fel egy tetszőleges intervallumból! Írd ki azokat a számokat, amelyekből csak egy van a tömbben!

1. Hozz létre egy 20 elemű tömböt, melyet tölts fel a [0;10] intervallumból! Írd ki azokat a számokat, amelyek mögött van 5 tőle nagyobb szám!

1. Hozz létre egy 50 elemű tömböt, melyet tölts fel a [0;200] intervallumból! Írd ki azokat a számokat, amelyeknek nincs valódi osztója (nem 1 és önmaga) a tömbben!

1. Hozz létre egy 10 elemű tömböt, melyet tölts fel a [0;9] intervallumból! Írd ki azokat a számokat, amelyek egyenlőek az előtte lévő számok összegével!

1. Hozz létre egy 10 elemű tömböt, melyet tölts fel a [-10;10] intervallumból! Rendezd át a tömböt úgy, hogy a tömb elején a páros, a végén a páratlan számok legyenek! A páros és páratlan számok egymáshoz viszonyított sorrendje nem változhat meg!

pl: { 4 -9 6 8 5 -4 5 -10 -5 -6 } -> { 4 6 8 -4 -10 -6 -9 5 5 -5 }

1. Hozz létre egy 10 elemű tömböt az [1;10000] intervallumból! Melyek azok a számok, amelyek számjegyei növekvő sorrendben állnak?

1. Adott egy 5 sorból és 5 oszlopból álló kétdimenziós tömb. Töltsd fel úgy elemekkel a [0;9] intervallumból, hogy a tömb főátlójában (bal felső elemtől a jobb alsó elemig) 0 értékek legyenek, felette csak páros, alatta csak páratlan számok lehetnek, majd írd ki a tömb elemeit!

1. Tölts fel egy 10 sorból és 10 oszlopból álló kétdimenziós tömböt véletlen számokkal a [-100;100] intervallumból! Írd ki, hogy melyik sorban legnagyobb az elemek összege. Ha több ilyen van, akkor az első sor sorszámát írd ki!

1. Tölts fel egy 10 sorból és 10 oszlopból álló kétdimenziós tömböt véletlen számokkal a [0;9] intervallumból! Írd ki, hol van a bal felső sarka annak a 3×3-as négyzetnek a 10×10-es területen belül, amelyik által lefedett területen legnagyobb a számok összege!

1. Tölts fel egy legalább 3×3 tetszőleges méretű, nem feltétlenül négyzet alakú kétdimenziós tömböt (maximum 20×20) véletlen számokkal a [0;9] intervallumból! Hol van annak a + jelnek a közepe, amelyik által lefedett területen legnagyobb a számok összege?
```
             2
jel példa: 5 8 7
             7
```
1. Tölts fel egy 10 elemű tömböt páros és páratlan számokkal a [-20;20] intervallumból úgy, hogy mindkét fajtából 5-5 darab legyen! A számok eloszlásába minél kevésbé nyúlj bele! (pl ne tedd az 5-5 db számot egymás mellé, vagy direkt felváltva, stb, igyekezz minél kevésbé befolyásolni a sorrendet)